172

pacis firmate inter serenissimam regiam maiestatem suam et nos et com-
mune nostrum dicte partes teneantur ratificare presentem pacem et con-
tenta in ea, et quod dominus dux in consilio habente omnimodam pote-
statem, in quo debeant adesse ipse dominus dux, sex consiliarii, tria
capita de XL, sapientes de guerra, consilium de XL, consilium rogatorum
et consilium adiuncte nomine dicti communis teneantur emologare et ap-
probare ipsam pacem et omnia contenta in ea, cuius pacis copiam vobis
fecimus exhiberi pro vestra informatione: et dominus dux et omnes de
dicto consilio teneantur de observantia corporaliter et expresse iurare super
tota pace predicta, et quod omnes duces Venetiarum, qui pro tempore
erunt, cum eorum consiliis predictis semper et quandocumque ad requisi-
tionem profati serenissimi domini regis et successorum eius teneantur semel
tantum pro quolibet duce prestare dictum iuramentum. Et versa vice pre-
fatus dominus rex et singuli eius in posterum successores similiter tene-
antur de observantia tocius presentis pacis et transactionis et omnium
contentorum in ea iurare corporaliter, ut prefertur, pro quolibet rege semel
tantum et cet. Quam ratificationem et iuramentum in presentia reveren-
dissimorum patrum dominorum episcoporum Quinque ecclesiarum. Izagra-
hiensiS, legatorum et ambaxatorum serenissime regie maiestatis, fecimus
solemniter et fieri etiam fecimus per nostros sex consiliarios, tria capita
de XL, sapientes de guerra, consilium de XL, rogatorum et adiuncte, sicut
fieri debuit per formam capituli pacis predicte. Et quia ex parte nostra
et omnium consiliorum nostrorum predictorum factum est cum integritate,
quicquid fieri debuit cum effectu, rogabitis regiam maiestatem suam, qua-
tenus sibi placeat similiter ratificare et approbare ipsam pacem et omnia
in ea contenta et facere iuramentum de observatione eius in presentia
vestra sicut in dicta pace continetur. Et ipsam ratificationem et iuramen-
tum facietis fieri in vestra presentia per ipsum dominum regem in forma,
qua nos fecimuS, per publicum instrumentum vel literas suas patentes seu
sigillo bullatas. Et ut scitis de omnibus informati, ordinavimus vobis dari
copiam instrumenti ratificationis et iuramenti facti per nos et nostra con-
silia predicta, ut faciatis fieri per dominum regem in simili forma mu·
tatis mutandis vel per eius litteras patentes suo sigillo bullatas, ut dictum
est. Item faciatis fieri per dominum regem ratificationem instrumenti unici
pape, sicut in ipso instrumento continetur, cuius copiam vobis dari feci-
mus pro vestra informatione. Item faciatis fieri ratificationem per dominum
regem instrumenti de facto Catari, sicut in ipso instrumento continetur,
cuius copiam vobis dari fecimus pro vestra informatione.

Insuper quia per formam dicte pacis, cuius copiam ordinavimus vobis
dari, ut est dictum, contineatur, quod nos et commune nostrum dare te-
neamur in perpetuum annuatim ducatos VII milia boni auri et in auro et
boni et iusti ponderis domino regi et eius successoribus in regno et co-
rona et ipsi corone representanti regnum et presidentibus pro ipsa corona,
solvendos in festo sancti regis Stephani die vigesima augusti cuiuslibet
anni vel ante dictum festum, et hoc est pro omni iure ipsi domino regi
et eius successoribus et subditis quomodocumque et qualitercumque com-
petenti navigandi per culfum, scilicet intra confines videlicet a Polmen-
torio et ab Arimino exclusive versus Venetias et cet„ ut in dicta pace
plenissime continetur, volentes attendere ex parte nostra id, quod promis-

