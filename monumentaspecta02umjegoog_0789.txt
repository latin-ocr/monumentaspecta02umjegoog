237
CCCXL. God 1387. travnja, u Mletcih.

Izviesc‘e mletac'koya bsljeinika podneseno republikz' po soom dolazku iz Uqarske
u poslu oslobocbenja uzapdenih lev-aljica i 0 savezu.

Forma relationis facte per providum virum Laurentium de Monacis
notarium curie pro parte nobilis viri ser Pantaleonis Barbo ambaxiatoris
ad partes Hungarie in quantum tangit et spectat ad facta unionis et sub-
sidii postulati. Serenissimus dominus Sigismundus rex Hungarie dixit in
die pasce in viridario suo domino ambaxatori presentibus baronibus et pre-
latis: domine ambaxiator, nos sumus contenti et requirimus habere ligam
cum domino duce et commune venetiarum, sicut voluerunt et requisiverunt
mater nostra et uxor nostra, et ideo rogamus voe, ut mittatis notarium
dominationis Venetias propter hoc, et vos remaneatis; et postea dixit idem
dominus rex: domine cardinalis Quinque ecclesiensis nescio bene loqui lit-
teraliter, dicatis vos, Tunc dominus cardinalis dixit domino ambaxatori:
domine ambaxiator, vos bene audivistis dominum regem, qui dixit, quod
est contentuS‚ et requirit habere ligam cum dominatione vestra, sicut vo-
luit et requisivit serenissima mater sua ac serenissima domina sua, et quod
remaneatis et mittatis cancellarium venetias, Respondit dominus ambaxia-
tor domino regi: serenissime domine reX, serenissime domine mater et
uxor vestra requisiverunt dominationem meam de liga in mari. Dominus
Stephanus voyvoda respondit: ita, ita, de liga in mari dicimus. Tunc do-
miuus ambaxiator dixit, quod quia missus fuerat ad requisitionem serenis-
simarum dominarum reginarum tempore, quo regnabant, syndicatus dice·
bat in personam earum, sed iuxta requisitionem ipsius domini regis mit-
teret notarium Venetias ad dominationem, et ipse remaneret.

Dominus rex statim post verba illa predicta traxit in partem domi-¹
num ambaxiatorem et dominum Stephanum voyvodam magnum comitem,
et dixit: Comes Joannes de Vegla scripsit nobis, quod per ea, que sense-
rat, sperabat dominam matrem nostram adhuc vivere, sed quod de certo uxor
nostra vivebat, et quodsi mitteremus sibi gentem, et haberet subsidium a
mari, recuperaret ipsas. Et ideo rogo VOS, ut commitatis notario, quod roget
dominationem, ut dignetur sibi prebere subsidium a mari, et ego mittam
sibi gentes in terra, ita quod uno eodem tempore concurrat subsidium a
terra et a mari. Dominus ambaxiator respondit: serenissime rex, si placebit
deo et dominationi mee, quod hec liga in mari fiat, postea serenitas vestra
habebit a dominatione illa ea, que erunt vobis grata et placibilia secundnm
formam lige. Dominus Stephanus magnus comes respondit: dominus am-
baxiator dicit verum3 melius est, quod primo fiat liga, si placet domi-
nationi.

Per ea, que dominus ambaxiator compretendere potuit ex verbis do-
mini regis et baronum, ipsi volent, quod liga extendatur contra terras
Dalmatie a mari, rebelles et innobedientes regne.

Die nono aprilis in regia capella dum missa celebraretur, dominus rex
dixit domino ambaxiatori soli: domine ambaxiator boc vobis sit secretum.
Ego cum baronibus et prelatis meis deliberavi per duas hebdomadas ultra
festum pentecostem esse in campo contra Joannem bannum et priorem re-
belles nostrOS, et destruere eos iuxta posse nostrum, et ire usque ad locum,
ubi sunt domine mater et uxor nostra. Et quia dubitamuS, quod rebelles

