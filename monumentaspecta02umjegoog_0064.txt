18

intencione acquirendi dominium et corporalem possessionem terre , insule
et tocius districtus Pagi. Insuper dicti iudices et sindici communis Pagi,
et omnes alii existentes in predicto consilio pro se ipsis et successoribus
suis iuraverunt corporaliter ad sacra dei evangelia tactis scripturis eisdem
et eorum cuilibet prestito iuramento ipsis nobilibus viris Francisco Dente
et Thome Miani, sindicis recipientibus dictis nominibuS, quod fideles erunt
et obedientes prefato illustri domino domino duci et eius successoribus du·
cibus et communi Veneciarum eorumque rectoribus mittendis dicte terre,
insule et districtui Pagi per ducalem dominium Veneciarum contra omnem
hominem et universitatem, et quod nunquam erunt in facto vel consilio,
ex quo status ducalis magnificencie et communis Veneciarum in aliquo mi-
nuatur, vel quod aliquem honorem vel regaliam, quem vel que ipse illu-
stris dominus dominus dux et commune Veneciarum in insula, terra et di-
strictu Pagi vel alibi habet, in antea habebit, quocumque modo amittat vel
perdeat in toto vel parte3 et si sciverit vel audiverit aliquem vel aliquos
contra illustrem et magnificum dominum ducem eiusque successores duces
et commune Veneciarum quicquam vellet facere et eorum statum et ho-
norem in aliquo diminuere, illud pro eorum posse impedient et impedire
curabunt3 quod si impedire nequiverint, illud quam cito poterunt, manife-
stabunt et nunciabant eidem domino duci et communi Veneciarum, nec
unquam facient vel fieri procurabunt, quod ad ipsius illustris et excellen—
tissimi domiui domini ducis et successorum suorum ducum et communis
Veneciarum pertineat iniuriam vel iacturam. Qui domini Franciscus Dente
et Thoma Miani sindici supradicti, receptis dictis sacramentis et iuramentiS,
clavibus palacii ,predicti ac vexillo ipsius communia, predictum dominum
comitem, iudices et sindicos communis Pagi et homines predictos de consilio
terre predicte eisdem sindicis communis Veneciarum et in eorum manibus

presentatiS, portas ipsius palacii cum clavibus aperiendo et claudendo et .

per ipsum palacium eundo et redeundo et alia faciendo, que spectant ad
intromissionem predictam et possessionem corporalem aprehendendam, et
per talem modum seu per talem intromissionem dicti sindici nominibus
antedictis tenutam et possessionem intraverunt et aprehenderunt de dicta
terra, insula et districtu Pagi, et de omnibus et singulis iuribus integre
spectantibus et pertinentibus dictis terre, insule et districtui, et possessio-
nem fuerunt corporalem adepti. Actum est hoc et firmatum coram hiis
vocatis et rogatis testibuS, scilicet ser Leonardo Bonhomo de VeneciiS, socio
dicti domini comitis et Johanne de Opitina, natario eiusdem domini co-
mitia, et aliis,

L. S. Ego Blasius Michaelis Leouardi, imperiali auctoritate notarius
et terre Pagi cancellarius, predictis omnibus interfui rogatuS, et de man-
dato dictorum domini comitis, iudicum, consilii et sindicorum universitatis
Pagi scripsi et publicavi, et signo meo et nomine roboravi.

Izvornik na pergameni u mletackom arkivu br. 59.

